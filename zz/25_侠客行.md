# 侠客行

&emsp;&emsp;

>侠客行

>赵客缦胡缨，吴钩霜雪明。
>银鞍照白马，飒沓如流星。
>十步杀一人，千里不留行。
>事了拂衣去，深藏身与名。
>闲过信陵饮，脱剑膝前横。
>将炙啖朱亥，持觞劝侯嬴。
>三杯吐然诺，五岳倒为轻。
>眼花耳热后，意气素霓生。
>救赵挥金槌，邯郸先震惊。
>千秋二壮士，烜赫大梁城。
>纵死侠骨香，不惭世上英。
>谁能书阁下，白首太玄经。

&emsp;&emsp;

&emsp;&emsp;※ 艾妙妙，二〇一八年十一月九日，二〇二一年十二月廿二日更新 ※